?
O?ZBEKISTON RESPUBLIKASINING QONUNI
XO?JALIK YURITUVCHI SUBYEKTLAR FAOLIYATINING SHARTNOMAVIY-HUQUQIY BAZASI TO?G?RISIDA
I. UMUMIY QOIDALAR
       1-modda. Qonunning maqsadi va vazifalari
       Ushbu Qonunning maqsadi xo?jalik yurituvchi subyektlar o?rtasida xo?jalik shartnomalarini tuzish, bajarish, o?zgartirish va bekor qilish vaqtida yuzaga keladigan munosabatlarni tartibga solishdan iborat.
       Ushbu Qonun xo?jalik shartnomalarini tuzish, bajarish, o?zgartirish va bekor qilishning huquqiy asoslarini, xo?jalik yurituvchi subyektlarning huquqi va majburiyatlarini, shuningdek mahalliy davlat hokimiyati organlarining va davlat boshqaruv organlarining shartnoma munosabatlari sohasidagi vakolatlarini belgilaydi.
       2-modda. Xo?jalik shartnomalari to?g?risidagi qonunchilik
       Xo?jalik shartnomalarini tuzish, bajarish, o?zgartirish va bekor qilishda yuzaga keladigan munosabatlar O?zbekiston Respublikasining Fuqarolik kodeksi, ushbu Qonun va boshqa qonunchilik hujjatlari bilan tartibga solinadi.
       3-modda. Xo?jalik shartnomasi tushunchasi
       Taraflardan biri shartlashilgan muddatda tadbirkorlik faoliyati sohasida tovarlarni berish, ishlarni bajarish yoki xizmatlar ko?rsatish majburiyatini oladigan, ikkinchi taraf esa tovarlarni, ishlarni, xizmatlarni qabul qilib olish va ularning haqini to?lash majburiyatini oladigan kelishuv xo?jalik shartnomasi deyiladi.
       4-modda. Tadbirkorlik faoliyati sohasidagi shartnomaviy munosabatlarning asosiy prinsiplari
       Tadbirkorlik faoliyati sohasidagi shartnomaviy munosabatlarning asosiy prinsiplari quyidagilardan iborat:
       xo?jalik shartnomalarini tuzishning erkinligi;
       taraflarning o?zaro manfaatdorligi;
       shartnoma intizomiga rioya etish;
       taraflarning o?zaro mulkiy javobgarligi.
       5-modda. Xo?jalik shartnomalarining subyektlari
       Yuridik shaxslar, shuningdek yuridik shaxs tashkil etmagan holda tadbirkorlik faoliyatini amalga oshirayotgan jismoniy shaxslar xo?jalik shartnomalarining subyektlari (taraflari) bo?ladi.
       6-modda. Xo?jalik shartnomasi taraflarining huquqlari
       Xo?jalik shartnomasi taraflari belgilangan tartibda quyidagi huquqlarga ega:
       xo?jalik shartnomalarini tuzish, bajarish, o?zgartirish va bekor qilish munosabati bilan zarur bo?lgan ma'lumotnomalar va boshqa hujjatlarni so?rash va olish;
       xo?jalik shartnomalarini tuzish, bajarish, o?zgartirish va bekor qilish bilan bog?liq masalalar yuzasidan ekspertlarning yozma xulosalarini so?rash va olish, mutaxassislar bilan maslahatlashish;
       davlat organlari va boshqa organlarga, mansabdor shaxslarga iltimosnomalar bilan murojaat etish hamda shikoyatlar berish va ulardan asoslantirilgan yozma javoblar olish;
       boshqa tarafning iqtisodiy ahvoli, nufuzi va ishchanlik jihatlari xususidagi ma'lumotlarni to?plash;
       xo?jalik yurituvchi subyektlarning huquqlari va qonuniy manfaatlarini himoya qilishning qonunda nazarda tutilgan vositalari va usullarini qo?llash.
       Xo?jalik shartnomasining taraflari qonunchilikda va shartnomada nazarda tutilgan o?zga huquqlarga ham ega bo?lishlari mumkin.
       7-modda. Xo?jalik shartnomasi taraflarining majburiyatlari
       Xo?jalik shartnomasi taraflari:
       xo?jalik shartnomalari to?g?risidagi qonunchilikning talablariga rioya etishlari;
       qonunchilikda nazarda tutilgan hollarda xo?jalik shartnomalarining o?z vaqtida tuzilishini ta'minlash;
       tuzilgan xo?jalik shartnomalari bo?yicha zimmalariga olingan majburiyatlarni o?z vaqtida va tegishli tartibda bajarishlari shart. 
       Xo?jalik shartnomasi taraflari qonunchilikda va shartnomada nazarda tutilgan boshqa majburiyatlarga ham ega bo?ladi.
       8-modda. Mahalliy davlat hokimiyati organlarining shartnoma munosabatlari sohasidagi vakolatlari
       Mahalliy davlat hokimiyati organlari o?z vakolatlari doirasida:
       davlat ehtiyojlari uchun tovarlar yetkazib berish, ishlar bajarish, xizmatlar ko?rsatish shartnomalarini, shuningdek kontraktatsiya shartnomalarini tuzish va bajarish ishlarini muvofiqlashtirib boradi;
       xo?jalik yurituvchi subyektlar o?rtasidagi shartnoma munosabatlarini rivojlantirish uchun sharoit yaratish chora-tadbirlarini ko?radi.
       9-modda. Davlat boshqaruv organlarining shartnoma munosabatlari sohasidagi vakolatlari
       Davlat boshqaruv organlari o?z vakolatlari doirasida:
       xo?jalik shartnomalarini tuzishda yordam ko?rsatadi;
       xo?jalik shartnomalari hamda ularni bajarishning ahvoli to?g?risidagi statistika ma'lumotlarini umumlashtiradi;
       qonunchilikda nazarda tutilgan hollarda xo?jalik shartnomalarining bajarilish jarayonini nazorat qilib turadi;
       xo?jalik yurituvchi subyektlar yuridik xizmatlarining ishini tashkil etishga, yuridik maslahatchilarning malakasini oshirishga ko?maklashadi;
       xo?jalik shartnomasini tuzish, bajarish, o?zgartirish va bekor qilish jarayonida qonunchilikning buzilishiga yo?l qo?yilganligi fakti aniqlangan taqdirda, aybdor shaxslarni belgilangan tartibda javobgarlikka tortish masalasini qo?yadi.
II. XO?JALIK SHARTNOMASINI TUZISH, BAJARISH, O?ZGARTIRISH VA BEKOR QILISH TARTIBI
       10-modda. Xo?jalik shartnomasiga nisbatan qo?yiladigan talablar
       Xo?jalik shartnomasi shartnoma predmetini, yetkazib beriladigan tovarning (ishning, xizmatning) miqdori, sifati, assortimenti va bahosini, shartnomaning bajarilish muddatlarini, hisob-kitob qilish tartibini, taraflarning majburiyatlarini, shartnoma majburiyatlari bajarilmaganda yoki lozim darajada bajarilmaganda taraflarning javobgarligini, nizolarni hal etish tartibini hamda taraflarning rekvizitlarini, shartnoma tuzilgan sana va joyni, shuningdek bunday turdagi shartnomalar uchun qonunchilikda belgilangan yoki taraflardan birining arizasiga ko?ra o?zaro kelishuvga erishish lozim bo?lgan boshqa muhim shartlarni nazarda tutishi kerak.
       Xo?jalik shartnomasida hisob-kitob qilish tartibi belgilanayotganda tovarlar (ishlar, xizmatlar) haqini qonunchilikda belgilanganidan kam bo?lmagan miqdorda oldindan to?lab qo?yish albatta nazarda tutilgan bo?lishi kerak.
       Xo?jalik shartnomasini tuzishda taraflar tegishli turdagi shartnomalar uchun ishlab chiqilgan hamda huquqiy ekspertizadan belgilangan tartibda o?tkazilganidan so?ng e'lon qilingan o?zlarining namunaviy yoki tipovoy shartlariga (shakllariga) amal qilishlari mumkin.
       Kontraktatsiya shartnomasi qishloq xo?jaligi mahsulotini yetishtiruvchi joylashgan yerda tuziladi. Kontraktatsiya shartnomasida boshqa talablar bilan bir qatorda yetkazib berilayotgan qishloq xo?jaligi mahsuloti uchun qonunchilikda nazarda tutilganidan kam bo?lmagan miqdorda avans to?lovlari nazarda tutilgan bo?lishi lozim.
       11-modda. Xo?jalik shartnomasining shakli
       Xo?jalik shartnomasi bitimlar tuzish uchun nazarda tutilgan yozma shaklda tuziladi. Agar shartnoma tuzish taklifi ushbu Qonunning 12-moddasida nazarda tutilgan tartibda qabul qilingan bo?lsa, shartnomaning yozma shakliga rioya etilgan deb hisoblanadi.
       Yozma shartnoma taraflar imzolagan bitta hujjatni tuzish yo?li bilan, shuningdek pochta, telegraf, taletayp, telefon, elektron aloqa yoki hujjat shartnomadagi tarafdan chiqqanligini ishonchli suratda aniqlash imkonini beradigan boshqa aloqa yordamida hujjatlar almashish yo?li bilan tuzilishi mumkin.
       12-modda. Xo?jalik shartnomasini tuzish
       Xo?jalik shartnomasi, qoida tariqasida taraflardan birining oferta (shartnoma tuzish haqida taklif) yo?llashi va ikkinchi taraf uni akseptlashi (taklifni qabul qilishi) yo?li bilan tuziladi.
       Agar taraflar o?rtasida shartnomaning barcha muhim shartlari bo?yicha kelishuvga erishilgan bo?lsa, xo?jalik shartnomasi tuzilgan deb hisoblanadi.
       13-modda. Xo?jalik shartnomasining amal qilishi
       Xo?jalik shartnomasi tuzilgan paytidan boshlab kuchga kiradi va taraflar uchun majburiy bo?lib qoladi.
       Taraflar o?zlari tuzgan xo?jalik shartnomasining shartlarini ularning shartnoma tuzilishidan oldin vujudga kelgan munosabatlariga nisbatan qo?llaniladi deb belgilab qo?yishga haqlidirlar.
       Xo?jalik shartnomasining amal qilish muddati tugashi taraflarni uni buzganlik uchun javobgarlikdan ozod etmaydi.
       14-modda. Xo?jalik shartnomasini bajarish
       Xo?jalik shartnomasi shartnoma shartlariga hamda qonunchilikning talablariga muvofiq ravishda, bunday shartlar va talablar bo?lmagan hollarda esa ish muomalasi odatlariga muvofiq bajarilishi lozim.
       Xo?jalik shartnomasining bajarilishi neustoyka, garov, qarzdorning mol-mulkini ushlab qolish, kafillik, kafolat, zakalat hamda qonunchilik yoki shartnomada nazarda tutilgan boshqacha usullar bilan ta'minlanishi mumkin.
       15-modda. Xo?jalik shartnomasini o?zgartirish va bekor qilish
       Agar qonunchilikda yoki shartnomada boshqacha tartib nazarda tutilgan bo?lmasa, xo?jalik shartnomasi taraflarning kelishuviga muvofiq o?zgartirilishi va bekor qilinishi mumkin.
       Xo?jalik shartnomasi qanday shaklda tuzilgan bo?lsa, taraflarning uni o?zgartirish yoki bekor qilish to?g?risidagi kelishuvi ham shunday shaklda amalga oshiriladi.
       Xo?jalik shartnomasini bajarishdan bir taraflama bosh tortishga yoki xo?jalik shartnomasining shartlarini bir taraflama o?zgartirishga yo?l qo?yilmaydi, qonunchilikda yoki shartnomada nazarda tutilgan hollar bundan mustasno.
       Taraflardan birining talabi bilan xo?jalik shartnomasi iqtisodiy sudning qaroriga binoan faqat ikkinchi taraf xo?jalik shartnomasini jiddiy ravishda buzgan yoxud qonunda yoki shartnomada nazarda tutilgan boshqa hollarda o?zgartirilishi yoki bekor qilinishi mumkin.
       Taraflardan birining xo?jalik shartnomasini buzishi ikkinchi tarafga u xo?jalik shartnomasi tuzishda umid qilishga haqli bo?lgan narsadan ko?p darajada mahrum bo?ladigan qilib zarar yetkazishi xo?jalik shartnomasini jiddiy buzish hisoblanadi.
       Bir taraf shartnomani o?zgartirish yoki bekor qilish haqidagi taklifga ikkinchi tarafdan rad javobi olganidan keyingina yoki taklifda ko?rsatilgan yoxud qonunda yoki shartnomada belgilangan muddatda, bunday muddat bo?lmaganida esa o?ttiz kunlik muddatda javob olmaganidan keyin, xo?jalik shartnomasini o?zgartirish yoki bekor qilish to?g?risidagi talabni sudga taqdim etishi mumkin.
       16-modda. Ichki xo?jalik shartnomasini tuzish
       Ichki xo?jalik shartnomasi, qoida tariqasida, xo?jalik yurituvchi subyekt va uning tarkibiy bo?linmalari o?rtasida yoki xo?jalik yurituvchi subyekt va uning xodimi (bir guruh xodimlari) o?rtasida tuziladi.
       Qonunchilikda nazarda tutilgan hollarda, xo?jalik yurituvchi subyektlar mahsulot yetkazib berish, ishlar bajarish yoki xizmatlar ko?rsatish yuzasidan ichki xo?jalik shartnomalarining o?zlari boshqa xo?jalik yurituvchi subyektlar bilan tuzgan xo?jalik shartnomalaridagidan kam bo?lmagan hajmda tuzilishini ta'minlashlari shart.
       Agar qonunchilikda yoki shartnomada boshqacha tartib nazarda tutilgan bo?lmasa, ichki xo?jalik shartnomalariga nisbatan O?zbekiston Respublikasi Fuqarolik kodeksi 353 - 385-moddalarining normalari qo?llaniladi.
III. XO?JALIK SHARTNOMASI BO?YICHA TALABNOMALAR VA DA'VOLAR BILDIRISH
       17-modda. Talabnoma bildirish tartibi
       Huquqlari va qonuniy manfaatlari buzilgan xo?jalik yurituvchi subyekt mazkur huquq va manfaatlarni buzgan xo?jalik yurituvchi subyektga nisbatan talabnoma bildirishga haqlidir.
       Talabnoma yozma shaklda bildiriladi. 
       Talabnomada quyidagilar ko?rsatiladi:
       talabnoma bildirgan xo?jalik yurituvchi subyektning va talabnoma bildirilayotgan xo?jalik yurituvchi subyektning nomi;
       talabnoma bildirilgan sana va uning raqami;
       talabnoma bildirish uchun asos bo?lgan holatlar;
       talabnomada bayon etilgan holatlarni tasdiqlovchi dalillar;
       arz qiluvchining talablari;
       talabnoma summasi va uning hisob-kitobi, arz qiluvchining to?lov va pochta rekvizitlari;
       talabnomaga ilova qilinayotgan hujjatlarning ro?yxati.
       Talabnoma xo?jalik yurituvchi subyektning rahbari yoki rahbarning o?rinbosari tomonidan imzolanadi.
       Talabnoma buyurtma yoki qimmatli xat tarzida, telegraf, teletayp orqali, shuningdek talabnoma jo?natilganligini qayd etadigan, qabul qilib oluvchini ogohlantiradigan boshqa aloqa vositalaridan foydalanilgan holda jo?natiladi yoxud tilxat olib topshiriladi.
       Yuklarni tashish va aloqa xizmatlari ko?rsatishga doir operatsiyalardan kelib chiqadigan talabnomalarni transport va aloqa xo?jalik yurituvchi subyektlariga bildirish tartibi va muddatlari qonunchilikda belgilab qo?yiladi.
       18-modda. Talabnomani ko?rib chiqish tartibi va muddatlari
       O?ziga talabnoma bildirilgan xo?jalik yurituvchi subyekt talabnomani olgan kundan boshlab o?n besh kunlik muddat ichida unga javob qaytarishi shart.
       Talabnomaga javob xo?jalik yurituvchi subyekt rahbari yoki rahbarning o?rinbosari tomonidan imzolanadi va muhr bilan (muhr mavjud bo?lgan taqdirda) tasdiqlanadi.
       Talabnomaga javob buyurtma yoki qimmatli xat tarzida, telegraf, teletayp orqali, shuningdek talabnoma jo?natilganligini qayd etadigan, qabul qilib oluvchini ogohlantiradigan boshqa aloqa vositalaridan foydalanilgan holda jo?natiladi yoxud tilxat olib topshiriladi.
       Talabnoma to?liq yoki qisman tan olingan taqdirda xo?jalik yurituvchi subyekt arz qiluvchiga o?zi tan olgan summani ixtiyoriy ravishda o?tkazadi.
       Agar talabnomani tan olish to?g?risidagi javobda tan olingan summa o?tkazilishi haqida ma'lumot bo?lmasa, talabnoma bildirgan taraf javob olingandan so?ng yigirma kun muddat o?tgach, bank muassasasiga qarzdor tan olgan summani so?zsiz tartibda o?tkazish to?g?risidagi farmoyishni taqdim etishga haqli. Farmoyishga qarzdorning javobi ilova qilinadi.
       19-modda. Da'vo arizasini berish hamda sud buyrug?ini olish uchun ariza taqdim etish
       Taraf rad (qisman rad) javobini olgan taqdirda yoki talabnomaga belgilangan muddatda javob olmagan taqdirda, shuningdek xo?jalik shartnomalari yuzasidan talabnoma bildirmay ham iqtisodiy sudga da'vo arizasi berishi hamda sud buyrug?ini olish uchun ariza taqdim etishi mumkin. Mazkur arizalarni taqdim etish tartibi O?zbekiston Respublikasining Iqtisodiy protsessual kodeksiga ko?ra belgilanadi.
IV. SHARTNOMAVIY MUNOSABATLARNI HUQUQIY JIHATDAN TA'MINLANISHINI TASHKIL ETISH. XO?JALIK SHARTNOMALARI TO?G?RISIDAGI QONUNCHILIKKA RIOYA ETILISHINI NAZORAT QILISH
       20-modda. Xo?jalik shartnomasi subyektlariga yuridik xizmat ko?rsatish
       Xo?jalik shartnomasi subyektlariga yuridik xizmat ko?rsatish ularning yuridik xizmatlari yoki ana shu maqsadda shartnoma asosida jalb etilgan advokatlar tomonidan amalga oshiriladi.
       Xo?jalik yurituvchi subyektlarning yuridik xizmati:
       xo?jalik shartnomalarini tuzish, bajarish, o?zgartirish va bekor qilishning belgilangan tartibiga rioya etilishini, shuningdek talabnoma bildirish va uni ko?rib chiqish tartibiga rioya etilishini nazorat qiladi;
       shartnomaviy munosabatlardan kelib chiqadigan nizolar yuzasidan da'vo ishlarini olib boradi;
       xo?jalik shartnomalari bajarilishi ustidan o?zaro tekshiruvlar o?tkazilishini nazorat qiladi;
       xo?jalik yurituvchi subyekt rahbariga imzolash uchun taqdim etilayotgan xo?jalik shartnomalari loyihalarining va ular bilan bog?liq huquqiy tusdagi boshqa hujjatlarning qonunchilik talablariga muvofiqligini tekshiradi;
       tayyorlangan xo?jalik shartnomasi va u bilan bog?liq huquqiy tusdagi boshqa hujjat loyihasi qonunchilik talablariga mos emasligi aniqlangan taqdirda, o?z e'tirozini asoslagan holda uni qo?shimcha ravishda ishlab chiqish uchun qaytaradi;
       shartnomaviy munosabatlarni takomillashtirish yuzasidan takliflar ishlab chiqishda bevosita ishtirok etadi.
       21-modda. Xo?jalik shartnomalarini huquqiy ekspertizadan o?tkazish
       Xo?jalik shartnomalari ularni imzolashga tayyorlash jarayonida xo?jalik yurituvchi subyektlarning yuridik xizmati yoki jalb etilgan advokatlar tomonidan qonunchilikka muvofiqligi yuzasidan tekshirib ko?rilishi kerak. Shartnomalarni ularning imzolarisiz tuzishga yo?l qo?yilmaydi.
       Taraflar xo?jalik shartnomalarini tuzish uchun xo?jalik yurituvchi subyektlar yuridik xizmatining yoki jalb etilgan advokatlarning yozma xulosasini olishga haqli.
       Xulosada, qoida tariqasida quyidagilar ko?rsatiladi:
       xo?jalik shartnomasida ko?rsatilgan munosabatlar qaysi qonunchilik hujjatlari bilan tartibga solinishi;
       xo?jalik shartnomasi shartlarining qonunchilik talablariga mos kelish-kelmasligi;
       taraflarning javobgarligi me'yori va nizolarni hal etish tartibi qonunchilik talablariga mos kelish-kelmasligi.
       22-modda. Xo?jalik shartnomalari bajarilishini o?zaro tekshirish
       Xo?jalik shartnomalarining taraflari xo?jalik shartnomalari o?z vaqtida va lozim darajada bajarilishini o?zaro tekshirib turadilar. Shartnoma majburiyatlari buzilgan hollarda xo?jalik yurituvchi subyekt rahbari xo?jalik shartnomalari bajarilishi uchun chora-tadbirlar ko?rishi, xo?jalik yurituvchi subyektning huquqlari va qonuniy manfaatlarini himoya qilishi, shuningdek zarur hollarda aybdor shaxsni javobgarlikka tortish choralarini ko?rishi shart.
       23-modda. Xo?jalik shartnomalari to?g?risidagi qonunchilikka rioya etilishini nazorat qilish
       Xo?jalik shartnomalarini tuzish, bajarish, o?zgartirish va bekor qilish bilan bog?liq bo?lgan qonunchilikka rioya etilishi ustidan nazoratni qonun hujjatlariga muvofiq prokuratura organlari amalga oshiradi. Bu organlar aybdor shaxslarni qonunda belgilangan javobgarlikka tortish, xo?jalik yurituvchi subyektga yetkazilgan zararni qoplash yuzasidan zarur chora-tadbirlarni ko?radi.
V. SHARTNOMA MAJBURIYATLARINI BUZGANLIK UCHUN JAVOBGARLIK
       24-modda. Xo?jalik shartnomalarini bajarmaganlik yoki lozim darajada bajarmaganlik uchun taraflarning javobgarligi
       Taraflardan biri shartnoma majburiyatlarini bajarmagan yoki lozim darajada bajarmagan taqdirda, bu taraf:
       boshqa tarafga yetkazilgan zararni to?laydi;
       O?zbekiston Respublikasi Fuqarolik kodeksida, ushbu Qonunda, o?zga qonunchilik hujjatlarida va shartnomada nazarda tutilgan tartibda boshqacha tarzda javobgar bo?ladi.
       Agar qonunchilikda yoki shartnomada boshqa tartib nazarda tutilgan bo?lmasa, xo?jalik shartnomalarini bajarmaganlik va lozim darajada bajarmaganlik uchun ushbu Qonunning 25 - 32-moddalarida nazarda tutilgan javobgarlik choralari qo?llaniladi.
       25-modda. Tovarlarni yetkazib berish muddatlarini kechiktirib yuborganlik, to?liq yetkazib bermaganlik, ishlarni bajarmaganlik yoki xizmat ko?rsatmaganlik uchun javobgarlik
       Tovarlarni yetkazib berish muddatlari kechiktirib yuborilgan, to?liq yetkazib berilmagan, ishlar bajarilmagan yoki xizmatlar ko?rsatilmagan hollarda, tovar yetkazib beruvchi (pudratchi) sotib oluvchiga (buyurtmachiga) kechiktirilgan har bir kun uchun majburiyat bajarilmagan qismining 0,5 foizi miqdorida penya to?laydi, biroq bunda penyaning umumiy summasi yetkazib berilmagan tovarlar, bajarilmagan ishlar yoki ko?rsatilmagan xizmatlar bahosining 50 foizidan oshib ketmasligi lozim. Penyani to?lash shartnoma majburiyatlarini buzgan tarafni tovarlarni yetkazib berish muddatlarini kechiktirib yuborish, to?liq yetkazib bermaslik, ishlarni bajarmaslik yoki xizmatlarni ko?rsatmaslik oqibatida yetkazilgan zararni qoplashdan ozod etmaydi.
       26-modda. Sifati, assortimenti va navi lozim darajada bo?lmagan tovarlarni (ishlarni, xizmatlarni) yetkazib berganlik uchun javobgarlik
       Agar yetkazib berilgan tovarlar, bajarilgan ishlar yoki ko?rsatilgan xizmatlar sifati, assortimenti va navi bo?yicha standartlar, texnik shartlar, namunalarga (etalonlarga) qonunchilikda yoki xo?jalik shartnomasida belgilangan boshqa majburiy shartlarga mos kelmasa, sotib oluvchi (buyurtmachi) tovarlarni (ishlarni, xizmatlarni) qabul qilish hamda ularning haqini to?lashni rad etib, yetkazib beruvchidan (pudratchidan) sifati, assortimenti va navi lozim darajada bo?lmagan tovarlar (ishlar va xizmatlar) qiymatining 20 foizi miqdorida jarima undirib olishga, agar tovarlar (ishlar va xizmatlar) haqi to?lab qo?yilgan bo?lsa, to?langan summani belgilangan tartibda qaytarishni talab qilishga haqlidir. Sifati, assortimenti va navi lozim darajada bo?lmagan tovarlar (ishlar, xizmatlar) yetkazib berganlik uchun jarima yetkazib beruvchidan (pudratchidan) akseptsiz tartibda undirib olinadi.
       Jarimani undirish to?g?risidagi to?lov talabnomasi bank muassasasiga tovarlarning (ishlarning, xizmatlarning) sifati, assortimenti va navi lozim darajada emasligi to?g?risidagi dalolatnoma tuzilgandan keyin o?n kun ichida taqdim etiladi. Jarimani undirish to?g?risidagi to?lov talabnomasi belgilangan o?n kunlik muddatni buzgan holda taqdim etilgan hollarda, jarimani undirish belgilangan tartibda amalga oshiriladi.
       27-modda. But bo?lmagan tovarlarni yetkazib berganlik uchun javobgarlik
       But bo?lmagan tovarlar yetkazib berilgan taqdirda sotib oluvchi (buyurtmachi):
       tovarlarni butlab berishni talab qilishga haqli. Yetkazib beruvchi sotib oluvchining (buyurtmachining) talabini olgan paytdan boshlab, agar taraflarning kelishuvida o?zga muddat belgilangan bo?lmasa, o?n besh kunlik muddat ichida tovarlarni butlab berishi shart;
       bundan buyon tovarlar butlab berilgunga qadar ularning haqini to?lashdan bosh tortishga, agar tovarlarning haqi to?lab qo?yilgan bo?lsa, belgilangan tartibda to?langan summalar qaytarilishini talab qilishga haqli;
       yetishmayotgan qismlar qiymatini qo?shgan holda, yetkazib beruvchidan but bo?lmagan tovarlar qiymatining 20 foizi miqdorida jarima undirishga haqli.
       Tovarlarni yetkazib beruvchi belgilangan muddatda tovarlarni butlab bermasa, sotib oluvchi (buyurtmachi) but bo?lmagan tovarlarni qaytarib berishga hamda but bo?lmagan tovarlarni but tovarlarga almashtirishni talab qilishga haqlidir.
       28-modda. Tovarlarni marka belgisisiz, shuningdek tovarni idishsiz yoki o?ralmagan holda yetkazib berganlik uchun javobgarlik
       Marka belgisi qo?yilmagan yoki lozim darajada markirovka qilinmagan tovarlarni, shuningdek idishsiz yoki o?ralmagan tovarlarni yoxud tegishli idishga joylanmagan yoki lozim darajada o?ralmagan tovarlarni yetkazib berganlik uchun yetkazib beruvchi sotib oluvchiga(buyurtmachiga) bunday tovarlar qiymatining 5 foizi miqdorida jarima to?laydi. Tovarlar qabul qilingandan keyin yana jo?natilishi yoki saqlanishi kerak bo?lgan hollarda sotib oluvchi (buyurtmachi) jarima undirishdan tashqari, o?z kuchi bilan, lekin yetkazib beruvchi hisobidan tovarlarni o?rashga va idishlarga joylashga, yoxud bir shahardagi yetkazib beruvchidan tovarlarni o?rab berish yoki idishlarga joylab berishni talab qilishga haqlidir.
       29-modda. Akkreditivdan foydalanmaganlik uchun javobgarlik
       Tovar yetkazib beruvchi (pudratchi) talabiga binoan qo?yilgan akkreditiv u amal qiladigan muddat ichida foydalanilmasa, yetkazib beruvchi (pudratchi) sotib oluvchiga (buyurtmachiga) akkreditivning foydalanilmagan summasining 5 foizi miqdorida jarima to?laydi.
       30-modda. To?lov, tovar-transport hujjatlarini yuborishni kechiktirganlik uchun javobgarlik
       Jo?natilgan tovarlarga oid to?lov yoki tovar-transport hujjatlarining nusxasini belgilangan muddatda yubormaganlik yoki tovarlar jo?natilganligi to?g?risidagi boshqa axborotni taqdim etmaganlik uchun yetkazib beruvchi sotib oluvchiga axborot taqdim etilmagan har bir holat uchun yetkazib berilayotgan tovar qiymatining 1 foizi miqdorida jarima to?laydi.
       31-modda. Tovarlarni tanlab olmaslik yoki uni rad etganlik uchun javobgarlik
       Tovarlarni tanlab olmaslik, shuningdek yetkazib beruvchi shartnomada belgilangan muddatda (davrda) ularni yetkazib berganda tovarlarni olishni asossiz ravishda rad etganlik uchun sotib oluvchi yetkazib beruvchiga tanlab olinmagan (o?z muddatida olinmagan) tovarlar qiymatining 5 foizi miqdorida, tez buziladigan tovarlar bo?yicha esa - 10 foiz miqdorida jarima to?laydi.
       Tovarlar tanlab olinmagan (olish asossiz rad etilgan) hollarda, yetkazib beruvchi jarima undirishdan tashqari, ushbu tovarlar mavjudligining kafolatlarini taqdim etgan holda, tanlab olinmagan (o?z muddatida olinmagan) tovarlar qiymati to?lanishini talab qilishga haqlidir.
       32-modda. Tovarlar (ishlar, xizmatlar) haqini to?lamaganlik yoki o?z vaqtida to?lamaganlik uchun javobgarlik
       To?lov talabnomasi akseptini asossiz ravishda butunlay yoki qisman rad etganlik, shuningdek hisob-kitobning boshqa shakllarida tovarlar (ishlar, xizmatlar) haqini to?lashdan bosh tortganlik (bank muassasasiga to?lov topshiriqnomasini taqdim etmaganlik, chek bermaganlik, akkreditivni taqdim etmaganlik va hokazo) uchun sotib oluvchi (buyurtmachi) mahsulot yetkazib beruvchiga o?zi to?lashni rad etgan yoki bosh tortgan summaning 15 foizi miqdorida jarima to?laydi.
       Yetkazib berilgan tovarlar (ishlar, xizmatlar) haqini o?z vaqtida to?lamaganlik uchun sotib oluvchi (buyurtmachi) yetkazib beruvchiga o?tkazib yuborilgan har bir kun uchun kechiktirilgan to?lov summasining 0,4 foizi miqdorida, ammo kechiktirilgan to?lov summasining 50 foizidan ortiq bo?lmagan miqdorida penya to?laydi.
       33-modda. Mablag?larni akseptsiz o?chirib tashlaganlik uchun javobgarlik
       Hisobvaraqdan mablag?larni asossiz ravishda akseptsiz hisobdan chiqarganlik uchun aybdor taraf ikkinchi tarafga asossiz ravishda akseptsiz hisobidan chiqarilgan summaning 10 foizi miqdorida jarima to?laydi.
       34-modda. Zararni to?lash
       Neustoyka (jarima, penya) to?laganligidan qat'i nazar, shartnoma majburiyatlarini buzgan taraf ikkinchi tarafga ana shu zarar oqibatida o?zi yetkazgan zarar qismini ham qoplaydi.
       Yetkazilgan zararlarga shartnoma majburiyatlari bajarilmaganligi yoki lozim darajada bajarilmaganligi, mol-mulk yo?qolishi yoki shikastlanishi munosabati bilan taraf qilgan yoki qilishi lozim bo?lgan xarajatlar, shuningdek agar ikkinchi taraf shartnoma majburiyatlarini bajarganida taraf olishi mumkin bo?lgan, lekin ololmay qolgan daromadlar kiradi.
       Muddatini o?tkazib yuborish yoki shartnoma majburiyatlarini o?zgacha tarzda lozim darajada bajarmaslik hollari uchun belgilangan neustoykani (jarimani, penyani) to?lash hamda shartnoma majburiyatlarini lozim darajada bajarmaslik oqibatida yetkazilgan zararning o?rnini qoplash, taraflarni majburiyatni asl holida bajarishdan ozod etmaydi, qonunchilikda va shartnomada nazarda tutilgan hollar bundan mustasno.
       35-modda. Shartnoma majburiyatlarini buzganlik uchun mansabdor shaxsning javobgarligi
       Shartnoma majburiyatlari xo?jalik yurituvchi subyekt mansabdor shaxsning aybi bilan bajarilmagan yoki lozim darajada bajarilmagan, uning tomonidan xo?jalik yurituvchi subyektning pul mablag?lari va boshqa mol-mulki maqsadga nomuvofiq foydalanilganligi aniqlangan, to?lov intizomi buzilgan, xo?jalik yurituvchi subyekt to?lovga qobiliyatsizlikka duchor qilingan yoki shartnoma munosabatlari sohasida boshqa qoidabuzarliklar sodir etilgan taqdirda, xo?jalik yurituvchi subyektning mansabdor shaxsi O?zbekiston Respublikasi Fuqarolik kodeksining 45 va 48-moddalariga muvofiq fuqarolik-huquqiy javobgarlikka, O?zbekiston Respublikasining Ma'muriy javobgarlik to?g?risidagi kodeksining 175, 1762, 212 va 214-moddalariga muvofiq ma'muriy javobgarlikka, shuningdek O?zbekiston Respublikasi Jinoyat kodeksining 175, 181, 186, 205, 207 va 209-moddalariga muvofiq jinoiy javobgarlikka tortilishi mumkin.
       36-modda. Nizolarni hal etish tartibi
       Xo?jalik shartnomalarini tuzish, bajarish, o?zgartirish va bekor qilish vaqtida taraflar o?rtasida kelib chiqadigan nizolar, shuningdek yetkazilgan zararni qoplash to?g?risidagi nizolar qonunchilikda belgilangan tartibda iqtisodiy sud tomonidan, shartnomada nazarda tutilgan hollarda yoki taraflarning kelishuviga binoan - hakamlik sudi tomonidan ko?rib chiqiladi.
O?zbekiston Respublikasining Prezidenti I. KARIMOV
Toshkent sh.,
1998-yil 29-avgust,
670-I-son

